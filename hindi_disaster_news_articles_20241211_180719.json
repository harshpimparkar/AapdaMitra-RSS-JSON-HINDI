[
    {
        "title": "राजस्थान के CM भजनलाल शर्मा के काफिले से भिड़ी कार, 9 घायल, दो ICU में भर्ती",
        "content": "राजस्थान के मुख्यमंत्री भजनलाल शर्मा का काफिला हादसे का शिकार हो गया. जयपुर में बुधवार दोपहर को हुई इस दुर्घटना में काफिले में तैनात सुरक्षाकर्मियों सहित 9 लोग घायल हो गए, जिन्हें इलाज के लिए अस्पताल में भर्ती कराया गया है. घायलों में से दो की स्थिति गंभीर बनी हुई है, जिन्हें ICU में शिफ्ट किया गया है. उधर, पुलिस ने मौके पर पहुंचकर दुर्घटनाग्रस्त कारों को सड़कों से हटवाया और ट्रैफिक का सुचारू रूप से संचालन कराया. साथ ही काफिले में शामिल गाड़ी को टक्कर मारने वाली कार को कब्जे में लेकर आगे की कार्रवाई शुरू कर दी है.\n\nजानकारी के मुताबिक सीएम भजनलाल ने ट्रैफिक पुलिस ने उनके काफिले की मूवमेंट के दौरान आम जनता को नहीं रोकने के निर्देश दिए हुए थे. ऐसे में जब सीएम निकले तो रॉन्ग साइड से आ रही गाड़ी ने उनके काफिले में घुसकर सुरक्षाकर्मियों की गाड़ी को टक्कर मार दी. इसमें 5 सुरक्षाकर्मियों सहित 9 लोग घायल हो गए. इनमें से दो सुरक्षाकर्मियों की गंभीर स्थिति को देखते हुए आईसीयू में शिफ्ट किया गया है. घायलों को मुख्यमंत्री खुद अस्पताल तक लेकर गए और उन्हें इलाज के लिए भर्ती कराया.\n\nमुख्यमंत्री कार्यालय के एक अधिकारी ने पीटीआई को बताया कि यह दुर्घटना एनआरआई सर्किल के पास हुई, जब सीएम के काफिले की एक गाड़ी एक कार से टकराने से बचने के प्रयास में सड़क के डिवाइडर से टकरा गई. उन्होंने बताया कि मुख्यमंत्री ने अपनी गाड़ी रुकवाई और घायलों को अस्पताल पहुंचाया.\n\nAdvertisement\n\nउन्होंने बताया, \"सीएम का काफिला हमेशा की तरह चल रहा था और कोई यातायात नहीं रुका था. इसी दौरान दुर्घटना हुई. सीएम ने मामले की जानकारी ली और एंबुलेंस आने का इंतजार करने के बजाय गंभीर रूप से घायल व्यक्ति को अपनी गाड़ी से अस्पताल पहुंचाने में कोई समय बर्बाद नहीं किया.\"",
        "text_length": 1537,
        "publish_date": "2024-12-11",
        "url": "https://www.aajtak.in/rajasthan/story/rajasthan-car-collides-with-cm-bhajanlal-sharma-convoy-security-personnel-injured-ntc-rpti-2118805-2024-12-11?utm_source=rssfeed",
        "status": "success"
    },
    {
        "title": "अफगानिस्तान की राजधानी काबुल में धमाका, तालिबानी मंत्री रहमान हक्कानी की मौत",
        "content": "तालिबान के प्रवासन मंत्री और तालिबान के आंतरिक मंत्री सिराजुद्दीन हक्कानी के चाचा खलीलुर रहमान हक्कानी काबुल में एक विस्फोट में मारे गए हैं. अफगानिस्तान की स्थानीय मीडिया टोलो न्यूज ने इसकी जानकारी दी है.\n\nसूत्रों ने टोलो न्यूज को बताया कि तालिबानी सरकार में शरणार्थी मामलों और प्रवासन मंत्री खलीलुर रहमान हक्कानी की आज (बुधवार, 11 दिसंबर) मंत्रालय के अंदर हुए एक विस्फोट में मौत हो गई. सूत्रों के मुताबिक इस घटना में कई अन्य लोगों की भी जान गई है.\n\nमंत्रालय में हुआ धमाका\n\nन्यूज एजेंसी एएफपी के अनुसार, एक अधिकारी ने नाम न छापने की शर्त पर बताया कि बुधवार को काबुल में शरणार्थी मंत्रालय में एक विस्फोट हुआ और मंत्री खलीलुर रहमान हक्कानी अपने कुछ सहयोगियों के साथ मारे गए. वह वर्तमान आंतरिक मंत्री सिराजुद्दीन हक्कानी के चाचा भी थे.\n\nअमेरिका ने रखा था 5 मिलियन डॉलर का इनाम\n\nखलीलुर रहमान हक्कानी का नाम संयुक्त राष्ट्र प्रतिबंध सूची में भी शामिल था. आतंकवादी गतिविधियों के लिए अमेरिका ने हक्कानी पर 5 मिलियन डॉलर का इनाम रखा गया था. 2021 में तालिबान के अफगानिस्तान पर कब्जा करने के बाद, हक्कानी को मंत्री पद संभालने से पहले काबुल की सुरक्षा की देखरेख करने का काम सौंपा गया था.\n\nAdvertisement\n\nतालिबान अधिकारियों को निशाना बना रहा इस्लामिक स्टेट खुरासान\n\n2021 में तालिबान द्वारा देश पर कब्जा करने के बाद से अफगानिस्तान में हिंसा में कमी आई है क्योंकि अमेरिका और नाटो के नेतृत्व वाली विदेशी सेनाओं के साथ तालिबान का युद्ध समाप्त हो गया है. हालांकि इस्लामिक स्टेट की क्षेत्रीय ब्रांच इस्लामिक स्टेट खुरासान अफगानिस्तान में सक्रिय है और लगातार बंदूक और बम हमलों से नागरिकों, विदेशियों और तालिबान अधिकारियों को निशाना बनाता है.",
        "text_length": 1522,
        "publish_date": "2024-12-11",
        "url": "https://www.aajtak.in/world/story/afghanistan-news-explosion-in-kabul-taliban-migration-minister-killed-ntc-dskc-2118862-2024-12-11?utm_source=rssfeed",
        "status": "success"
    },
    {
        "title": "Tata Motors ने दिया झटका! कार खरीदना होगा महंगा, इस तारीख से बढ़ेगी कीमत",
        "content": "Tata Motors Price Hike: कम खर्च में टाटा मोटर्स की कारों को खरीदने का ये बेस्ट टाइम है. क्योंकि टाटा मोटर्स ने जनवरी 2025 से अपने पूरे लाइनअप की कीमतों को अपडेट करने का ऐलान किया है. यानी 31 दिसंबर तक आप मौजूदा प्राइस में कारों को खरीद सकेंगे. कंपनी का कहना है कि ये प्राइस हाइक पेट्रोल-डीजल, सीएनजी और इलेक्ट्रिक सभी तरह के वाहनों पर लागू होगी.\n\nटाटा मोटर्स का कहना है कि लगातार बढ़ते इनपुट कॉस्ट और महंगे होते लॉजिस्टिक और मुद्रास्फिति के चलते वाहनों की कीमत में इजाफा किया जा रहा है. कंपनी ने अपने बयान में कहा कि, सभी वाहनों के एक्स-शोरूम कीमत में तकरीबन 3 प्रतिशत तक का इजाफा किया जाएगा. हालांकि ये यह नहीं बताया गया है कि किस मॉडल के प्राइस में कितना इजाफा होगा. यह अलग-अलग मॉडल और वेरिएंट पर निर्भर करेगा.\n\nइन ब्रांड्स के कार भी होंगे महंगे:\n\nटाटा मोटर्स के अलावा मारुति सुजुकी, हुंडई, किआ, एमजी मोटर्स और महिंद्रा ने भी जनवरी से अपने वाहनों की कीमतों में इजाफा करने का ऐलान किया है. मारुति सुजुकी ने अपनी कारों की कीमत में 4% का इजाफा करने का ऐलान किया है. वहीं हुंडई कारों की कीमत में 25,000 रुपये की बढ़ोतरी करेगी.\n\nAdvertisement\n\nइसके अलावा एमजी मोटर 3% और किआ इंडिया अपनी कारों की कीमत में 2 प्रतिशत के इजाफे का ऐलान किया है. इन सभी कंपनियों ने भी इनपुट कॉस्ट और मुद्रास्फिति का ही हवाला दिया है.\n\nमहंगी हो जाएंगी इलेक्ट्रिक कारें:\n\nटाटा मोटर्स इस समय इलेक्ट्रिक व्हीकल सेग्मेंट का लीडर बना हुआ है. कंपनी के पोर्टफोलियो में टिएगो ईवी, टिगोर ईवी, नेक्सन ईवी, पंच ईवी और कर्व ईवी सहित कई इलेक्ट्रिक वाहन शामिल हैं. इन सभी कारों की कीमत में भी इजाफा होगा.\n\nबीते नवंबर में पैसेंजर कार सेग्मेंट में टाटा मोटर्स ने 2 प्रतिशत की मामूली ग्रोथ दर्ज की थी. कंपनी ने इस महीने 47,117 यूनिट्स की बिक्री की है. जो पिछले साल के नवंबर में 46,143 यूनिट्स थें.",
        "text_length": 1654,
        "publish_date": "2024-12-11",
        "url": "https://www.aajtak.in/auto/news/story/tata-motors-to-hike-passenger-vehicle-prices-by-up-to-3-percent-from-january-dskc-2118750-2024-12-11?utm_source=rssfeed",
        "status": "success"
    },
    {
        "title": "विद्रोही गुट हयात तहरीर अल-शाम देश चला सकेगा?",
        "content": "Please rotate your device\n\nये वीडियो लैंडस्केप मोड में नहीं दिखेगा. बेहतर अनुभव के लिए पोट्रेट मोड का ही इस्तेमाल करें.",
        "text_length": 119,
        "publish_date": "2024-12-11",
        "url": "https://www.aajtak.in/short-videos/video/will-good-days-come-for-syria-or-will-islamic-extremism-begin-why-is-there-fear-about-hts-despite-rebranding-2118928-2024-12-11?utm_source=rssfeed",
        "status": "success"
    },
    {
        "title": "महाराष्ट्र के परभणी में बाबा साहेब की मूर्त‍ि के अपमान के व‍िरोध में जमकर हिंसा और आगजनी, देखें Video",
        "content": "महाराष्ट्र के परभणी में डॉ. भीमराव अंबेडकर की मूर्ति के सामने रखी संविधान की प्रतिकृति को तोड़ने की घटना के बाद हिंसक प्रदर्शन हुआ. गुस्साए लोगों ने सड़कों पर उतरकर वाहनों पर पथराव किया, दुकानें जलाईं और रेलवे स्टेशन में घुसकर तोड़फोड़ की. पुलिस ने स्थिति को नियंत्रित करने के लिए आंसू गैस का प्रयोग किया. स्थिति तनावपूर्ण बनी हुई है. देखें वीड‍ियो.",
        "text_length": 349,
        "publish_date": "2024-12-11",
        "url": "https://www.aajtak.in/india/maharashtra/video/violent-protests-erupt-in-parbhani-maharashtra-over-vandalism-of-ambedkar-statue-and-constitution-replica-frvd-2118704-2024-12-11?utm_source=rssfeed",
        "status": "success"
    },
    {
        "title": "'पुष्पा 2' पर सिद्धार्थ ने साधा निशाना, अल्लू अर्जुन पर कसा तंज, बोले- क्वालिटी नहीं है",
        "content": "साउथ सुपरस्टार अल्लू अर्जुन की फिल्म 'पुष्पा 2: द रूल' बॉक्स ऑफिस पर ताबड़तोड़ कमाई कर रही है. एक्शन और ड्रामा से भरपूर इस फिल्म ने अब तक दुनियाभर में लगभग 900 करोड़ रुपये से ज्यादा का बिजनेस कर लिया है. इस बीच साउथ एक्टर सिद्धार्थ ने अल्लू अर्जुन पर तंज कसा है. उन्होंने पटना में फिल्म के ट्रेलर लॉन्च के दौरान अल्लू अर्जुन को देखने के लिए जुटे फैंस की तुलना जेसीबी की खुदाई को देखने के लिए इकट्ठा होने वाली भीड़ से कर दी है. सिद्धार्थ ने यह भी कहा कि भीड़ का मतलब क्वालिटी नहीं है.\n\nसिद्धार्थ ने कही ये बात\n\nफिल्म 'पुष्पा 2' का ट्रेलर मेकर्स ने बिहार के पटना में लॉन्च किया था. इस इवेंट में लाखों फैंस पहुंचे थे. इस बारे में सिद्धार्थ ने कहा, 'हमारे देश में जेसीबी की खुदाई देखने के लिए भीड़ उमड़ पड़ती है, तो बिहार में अल्लू अर्जुन को देखने के लिए लोगों का इकट्ठा होना कोई असाधारण बात नहीं है. अगर वे आयोजन करते हैं, तो भीड़ जरूर होगी. भारत में भीड़ का मतलब क्वालिटी नहीं होता. अगर ऐसा होता तो सभी राजनीतिक पार्टियां चुनाव में जीत जातीं. फिर लोगों को बिरयानी के पैकेट और शराब की बोतलें बांटनी नहीं पड़ती.'\n\nसिद्धार्थ के इस कमेंट से अल्लू अर्जुन के फैंस नाराज हो गए. कई यूजर्स ने सिद्धार्थ पर जलन का आरोप लगाया. वहीं कुछ ने उनसे देश के सबसे बड़े सितारों में से एक अल्लू अर्जुन के बारे में बुरा न बोलने की अपील की. सिद्धार्थ का वीडियो सोशल मीडिया पर वायरल हो रहा है. इसपर एक फैन ने कमेंट लिखा, 'वह हमेशा निगेटिविटी फैलाते हैं.' दूसरे ने कमेंट किया, 'साउथ इंडिया में भारत में कोई सिद्धार्थ को नहीं जानता.' एक और यूजर ने लिखा, 'सिद्धार्थ को जलन हो रही है इसलिए वह ऐसा बोल रहे हैं.'\n\nAdvertisement\n\nSHOCKING: Siddharth compares Pushpa 2 patna event with crowd which comes to watch JCB construction👷🚧🏗️ pic.twitter.com/BMyVUo3sWa — Manobala Vijayabalan (@ManobalaV) December 10, 2024\n\nसैकनिल्क के मुताबिक, फिल्म 'पुष्पा 2' मंडे टेस्ट में डबल डिजिट में कमाई कर फुल नंबरों से पास हुई. इंडिया में इसने सोमवार को 64 करोड़ रुपये का कलेक्शन किया. इसके हिंदी वर्जन ने 46 करोड़ रुपये कमाकर बेंचमार्क सेट कर दिए. जहां दूसरी बड़ी फिल्में अपने पहले मंडे को सिंगल डिजिट में थम जाती हैं, वहीं 'पुष्पा 2' धुआंधार कमाई कर रही है. सोमवार को 'पुष्पा 2' के तेलुगू वर्जन ने 14 करोड़ कमाए. नॉर्थ इंडिया में मूवी को लेकर दर्शकों का ऐसा क्रेज देख अल्लू अर्जुन की फैंडम का अंदाजा लगता है.\n\nइंडिया में पुष्पा 2 ने 5 दिनों में 593 करोड़ का बिजनेस किया है. वहीं हिंदी में 331 करोड़ कमाए हैं. फिल्म 'पुष्पा 2: द रूल' का डायरेक्शन सुकुमार ने किया है. इसमें अल्लू अर्जुन के साथ फहद फाजिल, जगपति बाबू, सुनील, और रश्मिका मंदाना जैसे सितारों ने अहम किरदार निभाए हैं. ये साल 2021 में रिलीज हुई फिल्म 'पुष्पा 2: द राइज' का सीक्वल है, जो बॉक्स ऑफिस पर ब्लॉकबस्टर साबित हुई थी.",
        "text_length": 2536,
        "publish_date": "2024-12-10",
        "url": "https://www.aajtak.in/entertainment/news/story/siddharth-dismisses-pushpa-2-patna-event-turnout-as-just-marketing-jcb-digging-allu-arjun-tmovp-dskc-2118398-2024-12-10?utm_source=rssfeed",
        "status": "success"
    },
    {
        "title": "बॉक्स ऑफ‍िस पर पुष्पा की सूनामी, मगर सलमान का रिकॉर्ड ब्रेक करने में अल्लू अर्जुन हुए नाकाम",
        "content": "अल्लू अर्जुन की फिल्म 'पुष्पा 2: द रूल' बॉक्स ऑफिस पर किसी भी पल रुकने का नाम नहीं ले रही है. फिल्म ने ऑडियंस के दिलों पर ऐसी पकड़ बना ली है, कि हर कोई इसे देखे बिना रह नहीं पा रहा है. फिल्म को रिलीज हुए पांच दिन का समय हो गया है, लेकिन ये अपने किरदार की तरह झुकने का नाम नहीं ले रही है. फिल्मी बिजनेस में सोमवार का दिन ऐसा माना जाता है जब सभी फिल्मों की रफ्तार धीमी पड़ ही जाती है.\n\nलेकिन पुष्पा चूकी अब इंटरनेशनल खिलाड़ी बन चुका है, तो उसके तेवर भी इंटरनेशनल लेवल पर होंगे. फिल्म ने सोमवार को इतनी अच्छी कमाई की है, कि बाकी सभी फिल्मों के रिकॉर्ड्स उसके आगे फेल होते दिखे हैं. लेकिन इतने सारे रिकॉर्ड्स में अल्लू अर्जुन की फिल्म सलमान खान का एक रिकॉर्ड नहीं तोड़ पाई.\n\nसोमवार को भी नहीं झुका 'पुष्पा'\n\n'पुष्पा 2: द रूल' थिएटर्स में 5 दिसंबर को रिलीज हुई थी. फिल्म ने अभी तक इंडिया और इंटरनेशनल मार्केट में अपना जलवा कायम रखा है. फिल्म ने हर उस हिंदी और साउथ फिल्म का रिकॉर्ड तोड़ा है जिसकी किसी ने उम्मीद नहीं लगाई थी. सोमवार को फिल्म ने 48 करोड़ रुपये की कमाई की, जो किसी भी तेलुगु या साउथ की फिल्म के लिए अब तक की सबसे बड़ी नॉन-हॉलिडे कलेक्शन है.\n\nइससे पहले अगर किसी इंडियन फिल्म ने सोमवार वाले दिन सबसे ज्यादा कमाई की थी, तो वो सलमान खान की फिल्म 'टाइगर 3' थी. 'टाइगर 3' ने अपने पहले सोमवार करीब 58 करोड़ रुपये की कमाई की थी. अल्लू अर्जुन की 'पुष्पा 2' ने अपने नाम सभी रिकॉर्ड्स किए हैं, लेकिन वो सलमान को पहले सोमवार की कमाई में हरा नहीं पाए. मगर उनकी फिल्म पहले सोमवार की कमाई के मामले में साउथ सिनेमा की सबसे बड़ी नॉन-हॉलिडे कलेक्शन बनकर सामने आई है.\n\nAdvertisement\n\nपहले सोमवार में टॉप 4 इंडियन फिल्म\n\nफिल्म का नाम\n\n(*भारतीय रुपये में) 1. टाइगर 3 58 करोड़ 2. पुष्पा 2: द रूल 48 करोड़ 3. बाहुबली 2: द कॉन्क्लूजन 40.25 करोड़ 4. एनिमल 40.06 करोड़\n\nपहले सोमवार में टॉप 4 साउथ सिनेमा फिल्म\n\nफिल्म का नाम\n\n(*भारतीय रुपये में) 1. पुष्पा 2: द रूल 48 करोड़ 2. बाहुबली 2: द कॉन्क्लूजन 40.25 करोड़ रुपये 3. केजीएफ चैप्टर 2 25.57 करोड़ रुपये 4. RRR 17 करोड़ रुपये\n\n'पुष्पा 2' का बॉक्स ऑफिस पर रूल\n\n'पुष्पा हरगिज़ नहीं झुकेगा', यह डायलॉग 'पुष्पा 2: द रूल (हिंदी)' के बॉक्स ऑफिस सफर को देखकर पूरी तरह सही साबित हो गया है. फिल्म ने पहले दिन ₹72 करोड़ से शुरुआत की थी, फिर दूसरे दिन (शुक्रवार) ₹59 करोड़, तीसरे दिन (शनिवार) ₹74 करोड़ कमाए. फिर चौथे दिन (रविवार) फिल्म ने ₹86 करोड़ कमाए, और अब फिल्म ने पांचवे दिन (सोमवार) ₹48 करोड़ की कमाई की है.\n\nपिछले 5 दिनों से ये मूवी ताबड़तोड़ कलेक्शन कर रही है. इंडिया और ग्लोबल मार्केट में हर दिन पुष्पा की कमाई का ग्राफ चौंका रहा है. अल्लू अर्जुन की ये फिल्म ने वर्ल्डवाइड करीब 900 करोड़ कमा लिए हैं. 'पुष्पा 2: द रूल' को डायरेक्ट सुकुमार ने किया है जिसमें अल्लू अर्जुन, रश्मिका मंदाना और फहाद फासिल लीड रोल्स में हैं. ये फिल्म माईथ्री मूवी मेकर्स और सुकुमार राइटिंग्स द्वारा प्रोड्यूस की गई है, और इसका म्यूजिक टी-सीरीज द्वारा दिया गया है.",
        "text_length": 2675,
        "publish_date": "2024-12-10",
        "url": "https://www.aajtak.in/entertainment/news/story/allu-arjun-starrer-pushpa-2-collects-48-crore-on-its-first-monday-fails-to-beat-the-record-of-salman-khan-tmovj-dskc-2118029-2024-12-10?utm_source=rssfeed",
        "status": "success"
    },
    {
        "title": "'अगर हर मस्जिद के नीचे मंदिर खोजेंगे तो हम बौद्ध मठ ढूंढेंगे', बोले स्वामी प्रसाद मौर्य; बसपा में जाने के सवाल पर कही ये बात",
        "content": "यूपी के पूर्व मंत्री और राष्ट्रीय शोषित समाज पार्टी के अध्यक्ष स्वामी प्रसाद मौर्य ने अलग-अलग जगहों पर चल रहे मंदिर-मस्जिद विवाद पर तीखी प्रतिक्रिया दी. उन्होंने कहा कि हर मस्जिद के नीचे मंदिर ढूंढने की प्रथा आगे चलकर बहुत महंगी साबित होगी. अगर यही चलता रहा तो हर मंदिर में बौद्ध मठ ढूंढना शुरू कर देंगे.\n\nवहीं, सरकार पर हमला बोलते हुए स्वामी प्रसाद मौर्य ने कहा कि बीजेपी जानबूझकर साजिश के तहत हिंदू-मुस्लिम का एजेंडा उठाती है. बीजेपी ही माहौल खराब कर रही है. मदरसों में अतंकवादी खोजना और मस्जिद में मंदिर ढूंढना की प्रथा गलत है.\n\nहर मंदिर के नीचे मिलेगी बौद्ध मूर्ति: मौर्य\n\nस्वामी प्रसाद मौर्य ने कहा कि अगर यही परिपाटी जारी रही तो हम हर मंदिर में बौद्ध मठ ढूंढना शुरू कर देंगे. इतिहास के पास इस बात का साक्ष्य है कि बद्रीनाथ, केदारनाथ धाम आदि बौद्ध मठ थे. अयोध्या में तीन बार खुदाई हुई, तीनों बार बौद्ध साक्ष्य अवशेष मिले, राम के अवशेष नहीं मिले थे. इसलिए इतिहास नहीं कुरेदना चाहिए.\n\nबहुजन समाज पार्टी में जाएंगे क्या?\n\nबसपा में जाने के सवाल पर मौर्य ने कहा कि बहुजन समाज पार्टी बाबा साहब के मिशन से हटी तो मैं भी पार्टी से हट गया. वहां जाने कि कोई संभावना नहीं है. बहन जी इस समय मिशन पर काम नहीं कर रही हैं तो कोई उनके पास क्यों जाएगा. मुझे जाना होता तो अपनी पार्टी क्यों बनाता. ⁠बसपा का एजेंडा है- जिसकी जितनी थैली भारी, उसकी उतनी हिस्सेदारी. बसपा का मुद्दा ही अब कुछ और हो गया है.\n\nAdvertisement\n\nवहीं, जेल से लिखे गए आजम खान के लेटर पर मौर्य ने कहा कि वो सपा के बड़े नेता हैं. फिलहाल, सपा की भूमिका से खिन्न हैं. सपा को जिस तेवर में उनके बचाव में आना चाहिए था वह नहीं आई. ऐसे में उनका दर्द अपनी जगह सही है. ⁠समाजवादी पार्टी डर के काम करती है, मैं सपा में भी नहीं जाऊंगा. इतने सांसद होने के बावजूद विपक्ष की भूमिका नहीं निभा पा रही. ईडी सीबीआई का डर है क्या?\n\nबकौल स्वामी प्रसाद मौर्य- कांग्रेस ने भी अल्पसंख्यकों का फायदा उठाया. जो आपके साथ खड़ा है उसके साथ आपको खड़े होना चाहिए. इंडिया गठबंधन में विपक्ष की भूमिका दिखाई नहीं दे रही है, नेता कोई भी हो. कुल मिलाकर विपक्ष अपनी भूमिका नहीं निभा पा रहा है.",
        "text_length": 1911,
        "publish_date": "2024-12-11",
        "url": "https://www.aajtak.in/uttar-pradesh/story/buddhist-monastery-under-temple-swami-prasad-maurya-react-mosque-controversy-slams-sp-bjp-and-bsp-lclam-rpti-2118867-2024-12-11?utm_source=rssfeed",
        "status": "success"
    },
    {
        "title": "शुरू से ही बच्चों को खाने में दें ये चीजें, तभी शरीर और दिमाग दोनों रहेगा दुरुस्त",
        "content": "बच्चों के शारीरिक और मानसिक विकास के लिए सही खान-पान बेहद जरूरी होता है. बच्चे जो खाना बचपन में खाते हैं, उसका असर काफी लंबे समय तक उनकी हेल्थ पर पड़ता है. बचपन वह समय होता है जब बच्चों का शारीरिक और मानसिक विकास तेजी से होता है. ऐसे में पेरेंट्स का रोल काफी अहम हो जाता है. यह पेरेंट्स और घर के बड़ों की जिम्मेदारी होती है कि वे बच्चों को हेल्दी खाना खाने के लिए गाइड करें. अगर बचपन में सही खाने-पीने की आदत पड़ जाती है, तो ऐसे बच्चे आगे चलकर हेल्दी, एनर्जेटिक और खुशहाल इंसान बनते हैं.\n\nखाने-पीने में बच्चों के रोल मॉडल होते हैं पेरेंट्स\n\nएक्सपर्ट का कहना है कि ज्यादातर बच्चों की खाने-पीने की आदत अपने पेरेंट्स से ही आती हैं. रिसर्च से पता चला है कि जिन बच्चों को डेली बेसिस पर हेल्दी फूड दिया जाता है, उन्हें वक्त के साथ हेल्दी डाइट लेने की आदत पड़ जाती हैं. पेरेंट्स को चाहिए कि वे अपने बच्चे को हर तरह के फल, सब्जियां, साबुत अनाज, लीन प्रोटीन (कम वसा वाला प्रोटीन) और हेल्दी फैट खाने की आदत डालें. यह भी ध्यान रखें कि बच्चों का भोजन हेल्दी होने के साथ-साथ टेस्टी भी हो.\n\nखाने-पीने के मामले में आप अपने बच्चों का रोल मॉडल बने. बच्चों में अपने पेरेंट्स की खान-पान की आदत को नकल करने की ज्यादा संभावना होती है. अपने बच्चों से खाना बनाने में भी हेल्प लेनी चाहिए और उन्हें बातों-बातों में हेल्दी फूड के बारे में बताते रहना चाहिए.\n\nAdvertisement\n\nभोजन से मिलने वाले न्यूट्रिशन के बारे में बच्चों को बताना चाहिए\n\nहेल्दी डाइट देने के साथ-साथ बच्चों को उस भोजन से मिलने वाले न्यूट्रिशन के बारे में भी बताना चाहिए. बच्चों को हेल्दी डाइट के बारे में बताने में स्कूल भी अहम रोल निभा सकता है. यहां बच्चों को आसानी से सिखाया जा सकता है कि किस प्रकार खाने का असर हमारी एनर्जी, मूड और ओवरऑल हेल्थ पर पड़ता है. ऐसे में स्कूल में ऐसे प्रोगाम रखे जा सकते हैं जो बच्चों को यह बताएं कि भोजन कहां से आता है. इसके लिए बच्चों को खेतों, फार्म हाउस, सब्जी के बगीचे में घुमाया जा सकता है. जहां उन्हें ये बताया जा सकता है कि ये फल सब्जियां कहां से आते हैं, इसमें क्या-क्या पाया जाता है.\n\nजो बच्चे हेल्दी डाइट लेते हैं, वो कम बीमार पड़ते हैं\n\nएक्सपर्ट का कहना है कि जो बच्चे बैलेंस डाइट लेते हैं, उनका इम्यूनिटी सिस्टम मजबूत होता है, ऐसे बच्चे मेंटली स्ट्रॉन्ग होते हैं और उनमें क्रोनिक डिसऑर्डर (लंबी बीमारी) जैसे- मोटापा, डायबिटीज, और दिल से जुड़ी बीमारियां कम होती हैं. इसके अलावा, हेल्दी डाइट काम करने की क्षमता को बढ़ाता है, एनर्जी बूस्ट करता है और मूड को अच्छा रखता है. प्रॉपर डाइट के साथ-साथ फिजिकल एक्टिविटी को भी अपने रूटीन में शामिल करना चाहिए, इससे इंसान खुश और स्वस्थ रहता है.\n\nAdvertisement\n\nडाइट जो बच्चों को देनी चाहिए\n\nबच्चों की संतुलित डाइट में ये चीजें शामिल करनी चाहिए-\n\n1. फल\n\n2. सब्जियां\n\n3. दालें, फलियां, सीड्स\n\n4. गेहूं, मक्का, जौ, चावल जैसे अनाज\n\n5. मांस, मछली, अंडा\n\n6. डेयरी में दूध, दही, पनीर\n\nचपाती, पराठा, चावल, पोहा, ओट्स और बाजरा हमारे शरीर को धीरे-धीरे एनर्जी देते हैं, जिससे शरीर लंबे समय तक एनर्जेटिक रहता है. दूध, पनीर और दही प्रोटीन और कैल्शियम के मुख्य स्रोत हैं. हालांकि, जिन बच्चों का वजन ज्यादा होता है, उन्हें कम फैट वाले डेयरी प्रोडक्ट देने चाहिए.\n\nखाना जो बच्चों को खाने से बचना चाहिए\n\nबच्चों को ऐसी डाइट देने से बचना चाहिए जिसमें ज्यादा फैट, चीनी या नमक हो, जैसे:\n\n1.बिस्कुट, पेस्ट्री, चॉकलेट और आइसक्रीम\n\n2. पैकेज्ड और प्रोसेस्ड फ़ूड\n\n3. बाहर का नाश्ता\n\n4. चाय, काफी आदि\n\nदूध और जूस\n\nएक्सपर्ट का कहना है कि गाय का दूध एक साल की उम्र में दिया जा सकता है. दिमाग के विकास के लिए गाय का दूध 2 साल तक जरूरी माना जाता है. 2 साल बाद दूध में से फैट निकालकर देना चाहिए. बच्चों को पैकेज्ड जूस देने से बचना चाहिए क्योंकि उसमें चीनी की मात्रा ज्यादा होती है. इसकी जगह पूरा फल देना चाहिए क्योंकि इसमें फाइबर होता है जो कब्ज को दूर रखता है.\n\nAdvertisement\n\nबच्चों के लिए फिजिकल एक्टिविटी\n\nफिजिकल एक्टिविटी बच्चे को न सिर्फ स्वस्थ रहने में मदद करता है, बल्कि स्कूल में भी उसे सबसे आगे रखता है. एक्सपर्ट का कहना है कि 3 से 5 साल तक के बच्चों को हर दिन 3 घंटे कोई न कोई एक्टिव खेल खेलना चाहिए. जबकि 6 से 17 साल में कम से कम 1 घंटा फिजिकल एक्टिविटी करनी चाहिए. हेल्दी डाइट के साथ फिजिकल एक्टिविटी अपनाने से इंसान हेल्दी और खुशहाल जीवन जीता है.\n\n",
        "text_length": 3850,
        "publish_date": "2024-12-10",
        "url": "https://www.aajtak.in/lifestyle/food/story/parents-can-become-role-models-for-their-children-by-inculcating-healthy-eating-habits-in-their-children-tlifb-dskc-2117959-2024-12-10?utm_source=rssfeed",
        "status": "success"
    },
    {
        "title": "Bashar al-Assad Net Worth: 200 टन सोना... 16 अरब डॉलर, Syria छोड़ भागे असद के पास बेशुमार दौलत",
        "content": "सीरिया (Syria) में इस्लामिक विद्रोहियों के आगे बशर अल-असद (Bashar al-Assad) को शिकस्त मिली है और उन्हें अपनी सल्तनत ही नहीं, बल्कि अपना देश छोड़ने को भी मजबूर होना पड़ा है. 13 साल से जारी गृहयुद्ध के बाद आखिरकार विद्रोही इस्लामिक समूह हयात तहरीर अल शाम (HTS) के नेतृत्व में असद सरकार का तख्तापलट हुआ.\n\nयुद्ध के बीच ही राष्ट्रपति पद से हटाए गए बशर अल-असद अपने काफिले के साथ निकल गए और अब वे रूस में हैं. देश छोड़ कर भागे भगोड़े असद बेशुमार संपत्ति के मालिक हैं और उनके पास सैकड़ों टन सोना होने के साथ ही अमेरिकी डॉलर और यूरो का बड़ा भंडार है. आइए जानते हैं बशर अल-असद की नेटवर्थ (Bashar al-Assad Net Worth) के बारे में...\n\n2011 में गृहयुद्ध शुरू, 13 साल बाद तख्तपलट\n\nSyria में गृहयुद्ध के बीच जैसे ही बशर अल-असद के देश छोड़ने की बात आई, तो फ्लाइट ट्रैकर से जानकारी मिली है कि असद का विमान सीरिया के लताकिया से उड़ान भरकर मास्को पहुंचा. फ्लाइटरडार वेबसाइट के आंकड़ों के अनुसार, रविवार (8 दिसंबर) को एक रूसी सैन्य विमान लताकिया से उड़ान भरकर मास्को पहुंचा था और अनुमान जाहिर किया गया था कि ये असद का ही थी.\n\nAdvertisement\n\nसीरिया में 2011 में विद्रोह शुरू हुआ था, जब असद सरकार ने लोकतंत्र समर्थक प्रदर्शनों को क्रूरता से कुचल दिया. यह संघर्ष धीरे-धीरे गृहयुद्ध में बदल गया, जिसमें असद सरकार के खिलाफ कई विद्रोही गुट खड़े हुए. आखिरकार, 13 साल के इस संघर्ष ने असद शासन को झुका दिया. विद्रोही गुटों ने दमिश्क पर कब्जा कर न केवल असद सरकार को उखाड़ फेंका, बल्कि सीरियाई जनता को एक नई शुरुआत का मौका दिया है.\n\nअसद के पास 200 टन सोने का भंडार!\n\nअपना देश छोड़कर भागे असद के पास बेशुमार संपत्ति है और रिपोर्ट्स की मानें तो वे अपने साथ कई किलो सोना (Gold) और रकम लेकर गए हैं. एक ओर जहां देश की 90 फीसदी जनता गरीबी में जीवन जीने को मजबूर रही, वहीं सऊदी अखबार ऐलाव की मानें तो राष्ट्रपति Bashar al-Assad की फैमिली बेहद अमीर है. ऐलाव की रिपोर्ट में ब्रिटिश इंटेलिजेंस सर्विसेज MI6 के हवाले जानकारी देते हुए बताया गया है कि बीते साल 2023 तक राष्ट्रपति की फैमिली की नेटवर्थ में करीब 200 टन सोना समेत अरबों डॉलर और यूरो शामिल थे.\n\nसीरिया के 7 साल के बजट के बराबर दौलत\n\nElav के मुताबिक, 200 टन सोने के भंडार के अलावा राष्ट्रपति असद की संपत्ति में 16 अरब डॉलर (करीब 1.35 लाख करोड़ रुपये) और 5 अरब यूरो (करीब 44,594 करोड़ रुपये) की संपत्ति थी. इसके अलावा आलीशान घर और मंहगी व लग्जरी गाड़ियों का जखीरा भी राष्ट्रपति असद के पास था, जिसकी झलक आए दिन उनके काफिले में दिखती रहती थी. उनके काफिले में रोल्स रॉयस फैंटम, एस्टन मार्टिन DB7 से लेकर फेरारी एफ40, फेरारी एफ430 और मर्सिडीज बेंज, ऑडी जैसी कारें शामिल बताई जाती हैं.\n\nAdvertisement\n\nखास बात ये है कि सऊदी अखबार ऐलाव की रिपोर्ट में अनुमान लगाया गया था कि बसर अल-असद की कुल संपत्ति सीरिया के करीब 7 साल के बजट के बराबर थी. हालांकि, असद इसमें से कितनी संपत्ति या सोना, डॉलर या यूरो लेकर देश से भागे हैं, ये स्पष्ट नहीं है.\n\nड्रग कारोबार से अरबों की कमाई\n\nरिपोर्ट्स की मानें तो सीरिया में बशर अल-असद का बड़ा ड्रग नेटवर्थ था, जिसके असद सरकार को अरबों डॉलर की कमाई होती थी. इस ड्रग्स का नाम 'कैप्टागनट है और दुनिया में इसका 80% प्रोडक्शन सीरिया में ही होने का दावा कई रिपोर्टों में किया गया है. सीरिया इसका सबसे ज्यादा निर्यात भी करता है और इजराइली वेबसाइट वायनेट के मुताबिक, Asad Govt को इसके जरिए सालाना करीब 5 अरब डॉलर के आस-पास की कमाई होती थी. कैप्टागन के जरिए न केवल असद फैमिली, बल्कि सीरियाई सेना आला अधिकारियों को भी तगड़ी कमाई होती थी.",
        "text_length": 3167,
        "publish_date": "2024-12-11",
        "url": "https://www.aajtak.in/business/news/story/bashar-al-assad-and-family-net-worth-from-gold-to-billions-dollar-euro-know-about-his-income-sources-tutc-dskc-2118404-2024-12-11?utm_source=rssfeed",
        "status": "success"
    },
    {
        "title": "विद्रोही गुट हयात तहरीर अल-शाम देश चला सकेगा?",
        "content": "Please rotate your device\n\nये वीडियो लैंडस्केप मोड में नहीं दिखेगा. बेहतर अनुभव के लिए पोट्रेट मोड का ही इस्तेमाल करें.",
        "text_length": 119,
        "publish_date": "2024-12-11",
        "url": "https://www.aajtak.in/short-videos/video/will-good-days-come-for-syria-or-will-islamic-extremism-begin-why-is-there-fear-about-hts-despite-rebranding-2118928-2024-12-11?utm_source=rssfeed",
        "status": "success"
    },
    {
        "title": "तुर्की का दावा: कुर्दों के 12 ट्रक, 2 टैंक और भारी हथियार किए नष्ट",
        "content": "तुर्की ने सीरिया में कुर्द विद्रोहियों के 12 हथियार लदे ट्रकों को निशाना बनाया. इन ट्रकों में सीरियाई सेना से लूटी गई मिसाइलें, रॉकेट्स और गोला बारूद था. तुर्की ने सटीक एयरस्ट्राइक और मिसाइल स्ट्राइक से सभी ट्रकों को उड़ा दिया. तुर्की का आरोप है कि कुर्द विद्रोही गुट वाईपीजी इन हथियारों को अपने गोदामों तक ले जा रहा था. यह कार्रवाई सीरिया में तनाव को और बढ़ा सकती है क्योंकि वाईपीजी अमेरिकी गठबंधन का हिस्सा है जो इस्लामिक स्टेट के खिलाफ़ लड़ रहा है.",
        "text_length": 451,
        "publish_date": "2024-12-11",
        "url": "https://www.aajtak.in/world/video/turkey-destroys-12-weapon-laden-trucks-of-kurdish-rebels-in-syria-escalating-regional-tensions-frvd-2118875-2024-12-11?utm_source=rssfeed",
        "status": "success"
    },
    {
        "title": "बृहस्पति पर मिला विशालकाय तूफान... धरती को निगलने की ताकत, उगल रहा हरी रोशनी",
        "content": "ज्यूपिटर यानी बृहस्पति ग्रह पर एक भयानक सफेद रंग का तूफान उठा है. जिसकी चौड़ाई हमारी धरती से ज्यादा है. ये तूफान बृहस्पति के विशालकाय लाल-भूरे रंग की बेल्ट पर आया है. यह तूफान एक तरफा नहीं है. बल्कि ये घुमावदार है. जैसे धरती पर चक्रवाती तूफान आता है. ठीक वैसा ही. इसमें से हरे रंग की बिजली कड़क रही है.\n\nबृहस्पति ग्रह पर गैसों के बादलों का जमावड़ा है. इनकी वजह से बृहस्पति ग्रह के बाहरी वायुमंडल का रंग हमेशा बदलता रहता है. कोई भी वस्तु एक जगह पर ठीक वैसे ही नहीं रहती, जैसी कुछ दिनों पहले दिख रही होती है. एस्ट्रोफोटोग्राफर माइकर कार्रेर ने बृहस्पति के तूफान की फोटो कैप्चर की. तभी उन्हें हरे रंग की रोशनी दिखी.\n\nयह भी पढ़ें: अब मच्छर अपने डंक से लगाएगा मलेरिया की वैक्सीन... वैज्ञानिकों की नई खोज\n\nइनकी तस्वीरों में दो बड़े-बड़े सफेद धब्बे आगे-पीछे चलते दिख रहे हैं. ये बृहस्पति ग्रह के दक्षिणी इक्वेटोरियल बेल्ट के पास है. ये भूरे रंग की बेल्ट पर मौजूद है. ब्रिटिश एस्ट्रोनॉमिकल एसोसिएशन के एस्ट्रोनॉमर जॉन रॉजर्स ने कहा कि ये दोनों सफेद धब्बे असल में दो विशालकाय तूफान हैं. इससे पहले ऐसे तूफान 2016-17 में दिखे थे.\n\nAdvertisement\n\nये लाल घेरे में है वो तूफान जिसे माइकल कार्रेर ने कैप्चर किया. जूम करने पर उन्हें हरे रंग की रोशनी दिखी.\n\nइतना बड़ा तूफान की पूरी पृथ्वी को निगल ले\n\nसंभावना है कि ये तूफान बेहद विशालकाय हो क्योंकि अभी तक इसका आकार नहीं नापा गया है. लेकिन इतना जरूर है कि ये तूफान आराम से पूरी पृथ्वी को निगल सकता है. इसके बावजूद उसमें जगह बच जाएगी. यह तूफान बहुत लंबे समय तक नहीं रहेगा. जैसा बृहस्पति पर मौजूद विशालकाय रेड जायंट है. ये टूट जाएगा.\n\nयह भी पढ़ें: गर्मी से पिघलते ग्लेशियरों के बीच उत्तराखंड में मिला तेजी से बढ़ता हुआ बेनाम ग्लेशियर\n\nजानिए हरे रंग की रोशनी का राज...\n\nजहां तक बात रही हरे रंग की रोशनी की तो जॉन रॉजर्स कहते हैं कि ये रोशनी अलग-अलग केमिकल और गैसों वाले बादलों टकराने से बन सकती है. इससे पहले भी यहां अलग-अलग रंग की बिजलियां देखी गई हैं. इसी बेल्ट पर एक तूफान 1973 में आया था, जो 1991 में खत्म हुआ था. इसके बाद वैसा तूफान 2010 में कुछ समय के लिए आया. इससे बेल्ट के रंग में थोड़ा बदलाव आता है. लेकिन ज्यादा समय के लिए नहीं.\n\nधरती की बिजली नीली क्यों दिखती है?\n\nजब बृहस्पति के वायुमंडल गैसों के बादल टकराते, रगड़ते या घूमते हैं तो इस तरह की बिजलियां पैदा होती हैं. धरती पर बिजली कड़कती है तो उसमें नीले रंग का प्रभाव ज्यादा होता है. क्योंकि धरती पर पानी की बूंदें मौजूद होती हैं. लेकिन ज्यूपिटर पर बिजलियां हरे रंग में कड़कती हैं. क्योंकि वायुमंडल में अमोनिया ज्यादा है.",
        "text_length": 2314,
        "publish_date": "2024-12-11",
        "url": "https://www.aajtak.in/science/story/jupiters-massive-thunderstorms-and-green-lightning-dskc-2118558-2024-12-11?utm_source=rssfeed",
        "status": "success"
    },
    {
        "title": "Philippines Volcano Eruption: फिलीपींस में फटा ज्वालामुखी, 3 km ऊपर उठी राख... 87 हजार लोगों का रेस्क्यू जारी",
        "content": "मध्य फिलीपींस में मौजूद कानलाओन ज्वालामुखी (Kanlaon Volcano) 9 दिसंबर 2024 को फट पड़ा. जिसकी वजह से निकली राख की गुबार आसमान में तीन किलोमीटर ऊपर तक गई. फिलिपीन इंस्टीट्यूट ऑफ वॉल्कैनोलॉजी एंड सीस्मोलॉजी (PHIVOLCS) के मुताबिक ये अभी और विस्फोट कर सकता है. अगले कुछ दिनों तक खतरा बरकरार है.\n\nथर्मल और एक्सरे कैमरा मॉनिटर्स के मुताबिक गर्म लावा और पत्थर का घनत्व बहुत ज्यादा है. पहाड़ की चोटी से भारी मात्रा में गर्म राख और कीचड़ निकल कर आ रहा है. ये सैकड़ों फीट प्रति सेकेंड की गति से नीचे आ रहा है. फिलिपींस के सिविल डिफेंस ऑफिस ने 87 हजार लोगों को सुरक्षित स्थानों पर पहुंचाने का काम शुरू कर दिया है.\n\nयह भी पढ़ें: गर्मी से पिघलते ग्लेशियरों के बीच उत्तराखंड में मिला तेजी से बढ़ता हुआ बेनाम ग्लेशियर\n\nअभी शांत नहीं हुआ है ज्वालामुखी, फिर फट सकता है\n\nPHIVOLCS के अनुसार यह ज्वालामुखी अभी शांत नहीं हुआ है. भविष्य में किसी भी समय फट सकता है. यह ज्वालामुखी देश के दो दर्जन सक्रिय ज्वालामुखियों में से एक है. यह नेग्रोस ऑक्सीडेंटल और नेग्रोस ओरिएंटल प्रांत के बीच मौजूद है. इससे पहले यह इस साल 3 जून को फटा था. उससे पहले दिसंबर 2017 में.\n\nAdvertisement\n\nहर दिन महसूस हो रहे हैं 5 से 26 भूकंप के झटके\n\nपिछले विस्फोट के बाद इलाके में बहुत दिनों तक लोग वापस नहीं आए थे. ये रुक-रुक कर फट रहा था. तबसे लगातार इसमें से जहरीली गैसें और गर्म राख निकल रही थी. खासतौर से 19 अक्तूबर के बाद से. इस पहाड़ के आसपास के इलाकों में हर दिन 5 से 26 बार भूकंप के झटके महसूस हो रहे हैं.\n\nतीसरे लेवल का अलर्ट जारी, लोगों को हटा रहे\n\nफिलहाल इस ज्वालामुखी की वजह से आसपास के इलाकों में तीसरे लेवल का अलर्ट जारी किया गया है. यानी एक हफ्ते के अंदर इसमें फिर से बड़ा विस्फोट होने की पूरी आशंका है. अगला स्केल चौथे स्तर का अलर्ट होगा. यानी लगातार होने वाला विस्फोट और सबसे सीरियस टाइप होता है पांचवें स्तर का अलर्ट. यानी किसी भी घंटे या दिन में इसका विस्फोट हो सकता है.",
        "text_length": 1739,
        "publish_date": "2024-12-10",
        "url": "https://www.aajtak.in/science/story/philippines-kanlaon-volcano-eruption-dskc-2117824-2024-12-10?utm_source=rssfeed",
        "status": "success"
    },
    {
        "title": "Tata Motors ने दिया झटका! कार खरीदना होगा महंगा, इस तारीख से बढ़ेगी कीमत",
        "content": "Tata Motors Price Hike: कम खर्च में टाटा मोटर्स की कारों को खरीदने का ये बेस्ट टाइम है. क्योंकि टाटा मोटर्स ने जनवरी 2025 से अपने पूरे लाइनअप की कीमतों को अपडेट करने का ऐलान किया है. यानी 31 दिसंबर तक आप मौजूदा प्राइस में कारों को खरीद सकेंगे. कंपनी का कहना है कि ये प्राइस हाइक पेट्रोल-डीजल, सीएनजी और इलेक्ट्रिक सभी तरह के वाहनों पर लागू होगी.\n\nटाटा मोटर्स का कहना है कि लगातार बढ़ते इनपुट कॉस्ट और महंगे होते लॉजिस्टिक और मुद्रास्फिति के चलते वाहनों की कीमत में इजाफा किया जा रहा है. कंपनी ने अपने बयान में कहा कि, सभी वाहनों के एक्स-शोरूम कीमत में तकरीबन 3 प्रतिशत तक का इजाफा किया जाएगा. हालांकि ये यह नहीं बताया गया है कि किस मॉडल के प्राइस में कितना इजाफा होगा. यह अलग-अलग मॉडल और वेरिएंट पर निर्भर करेगा.\n\nइन ब्रांड्स के कार भी होंगे महंगे:\n\nटाटा मोटर्स के अलावा मारुति सुजुकी, हुंडई, किआ, एमजी मोटर्स और महिंद्रा ने भी जनवरी से अपने वाहनों की कीमतों में इजाफा करने का ऐलान किया है. मारुति सुजुकी ने अपनी कारों की कीमत में 4% का इजाफा करने का ऐलान किया है. वहीं हुंडई कारों की कीमत में 25,000 रुपये की बढ़ोतरी करेगी.\n\nAdvertisement\n\nइसके अलावा एमजी मोटर 3% और किआ इंडिया अपनी कारों की कीमत में 2 प्रतिशत के इजाफे का ऐलान किया है. इन सभी कंपनियों ने भी इनपुट कॉस्ट और मुद्रास्फिति का ही हवाला दिया है.\n\nमहंगी हो जाएंगी इलेक्ट्रिक कारें:\n\nटाटा मोटर्स इस समय इलेक्ट्रिक व्हीकल सेग्मेंट का लीडर बना हुआ है. कंपनी के पोर्टफोलियो में टिएगो ईवी, टिगोर ईवी, नेक्सन ईवी, पंच ईवी और कर्व ईवी सहित कई इलेक्ट्रिक वाहन शामिल हैं. इन सभी कारों की कीमत में भी इजाफा होगा.\n\nबीते नवंबर में पैसेंजर कार सेग्मेंट में टाटा मोटर्स ने 2 प्रतिशत की मामूली ग्रोथ दर्ज की थी. कंपनी ने इस महीने 47,117 यूनिट्स की बिक्री की है. जो पिछले साल के नवंबर में 46,143 यूनिट्स थें.",
        "text_length": 1654,
        "publish_date": "2024-12-11",
        "url": "https://www.aajtak.in/auto/news/story/tata-motors-to-hike-passenger-vehicle-prices-by-up-to-3-percent-from-january-dskc-2118750-2024-12-11?utm_source=rssfeed",
        "status": "success"
    },
    {
        "title": "Chetak बना 'शोला' तो कंपनी का आया बयान! कहा स्कूटर में आग नहीं लगी... सिर्फ धुआं निकला",
        "content": "इस समय बजाज ऑटो का चेतक इलेक्ट्रिक स्कूटर खूब चर्चा में बना हुआ है. इसकी दो वजहें हैं. एक तो कंपनी के सीईओ राजीव बजाज का इस इलेक्ट्रिक स्कूटर को लेकर दिया गया बयान और दूसरा स्कूटर में आग लगने की ख़बर का सामने आना. हाल ही में एक वीडियो सोशल मीडिया पर तेजी से वायरल हुआ है जिसमें चेतक इलेक्ट्रिक स्कूटर से धुआं निकल रहा है. अब इस मामले में कंपनी का बयान आया है और बजाज ऑटो का कहना है कि, स्कूटर में बैटरी या मोटर के वजह से आग नहीं लगी है.\n\nक्या है मामला:\n\nबीते दिनों सोशल मीडिया पर एक वीडियो वायरल हुआ है. बताया जा रहा है कि ये वीडियो औरंगाबाद के संभाजी नगर का है. इस वीडियो में देखा जा सकता है कि, Bajaj Chetak इलेक्ट्रिक स्कूटर सड़क के किनारे पड़ा हुआ है और स्कूटर से तेज धुआं निकल रहा है. कुछ देर बाद सूचना पाकर मौके पर दमकल कर्मी भी पहुंचते हैं और स्कूटर में लगी आग को बुझाते हैं.\n\n\n\nये वीडियो उस वक्त सामने आया है जब राजीव बजाज ने हाल ही में एक चैनल के कार्यक्रम में बोलते हुए कहा, \"चेतक इलेक्ट्रिक स्कूटर तीसरे नंबर पर नहीं बल्कि अब देश का सबसे ज्यादा बेचा जाने वाला स्कूटर बन चुका है.\" उन्होनें अपने निकट्तम प्रतिद्वंदी ओला पर चुटकी लेते हुए कहा, \"ओला तो ओला है... चेतक तो शोला है.\"\n\nAdvertisement\n\nक्या कह रही है कंपनी:\n\nचेतक इलेक्ट्रिक स्कूटर में आग लगने वाली घटना पर बजाज ऑटो का कहना है, \"प्रारंभिक जांच में पता चला है कि धुएँ का स्रोत स्कूटर की बैटरी या मोटर नहीं बल्कि प्लास्टिक का कंपोनेंट था. जिससे आग या थर्मल रनवे की संभावना नहीं बनती है. बजाज ऑटो का कहना है कि बैटरी पैक में इस्तेमाल किया गया मटेरियल हाई-क्वॉलिटी का है और ऐसी घटनाओं के दौरान भी वाहन को पूरी तरह सुरक्षित रखने में सक्षम है.\"\n\nकंपनी ने यह भी कहा कि, एक निर्माता के रूप में, बजाज ऑटो ग्राहकों की सुरक्षा सुनिश्चित करने के लिए हाई-क्वॉलिटी वाले प्रोडक्ट्स तैयार करता है. हम इस घटना के मूल कारण का पता लगाने के लिए एक व्यापक जांच कर रहे हैं, किसी भी संभावित मुद्दे को समझने और उसका समाधान करने के लिए पूरी तरह तैयार हैं.",
        "text_length": 1798,
        "publish_date": "2024-12-11",
        "url": "https://www.aajtak.in/auto/news/story/bajaj-auto-statement-on-chetak-electric-scooter-fire-viral-video-says-no-fire-or-thermal-runaway-dskc-2118538-2024-12-11?utm_source=rssfeed",
        "status": "success"
    },
    {
        "title": "Pushpa 2 Man celebrated Film Success by getting Allu Arjun face painted on his stomach In Kerala",
        "content": "Trending Video: अल्लू अर्जुन स्टारर फिल्म पुष्पा 2 द रूल का बॉक्स ऑफिस पर फिलहाल सिक्का चल पड़ा है. जिसके बाद दर्शकों की भीड़ थिएटर की ओर मुड़ गई है और फिल्म ने अब तक करीब 800 करोड़ की कमाई कर ली है. अल्लू अर्जुन के फैन और फिल्म के दर्शक अपने-अपने अंदाज में फिल्म का रिव्यू बयां कर रहे हैं. ऐसे में सोशल मीडिया पर एक वीडियो तेजी से वायरल हो रहा है, जिसमें एक मोटी तोंद वाला शख्स अनोखे अंदाज में पुष्पा 2 देखकर आने की खुशी जाहिर कर रहा है, जिसके बाद यूजर्स ने तरह तरह की चर्चाएं शुरू कर दी हैं. फिल्म को लेकर बॉक्स ऑफिस का बाजार गर्म है और कहीं न कहीं फिल्म रिकॉर्ड तोड़ने की ओर बढ़ रही है.\n\nपुष्पा 2 के किरदार में दिखा मोटी तोंद वाला शख्स\n\nदरअसल, सोशल मीडिया पर एक वीडियो तेजी से वायरल हो रहा है जिसमें फिल्म पुष्पा 2 का क्रेज लोगों के सिर चढ़कर बोल रहा है. वीडियो में केरल के व्लॉगर मुकेश मोहन को त्रिशूर के एक मूवी थिएटर के बाहर फिल्म से अभिनेता के सिग्नेचर हुक स्टेप की नकल करते हुए दिखाया गया है. कुछ ही वक्त में वह न केवल अपने आस-पास, बल्कि सोशल मीडिया ऐप पर भी लोगों का ध्यान खींचने में सफल हो गया. वीडियो को अब तक पांच मिलियन से ज्यादा बार देखा जा चुका है.\n\nView this post on Instagram A post shared by Mukesh ponnore/ (@mukeshmohan2255)\n\n12 साल की उम्र से लगा शौक\n\nमुकेश ने अल्लू अर्जुन की गंगम्मा थल्ली के लुक से इंस्पिरेशन ली है, इसलिए उन्होंने अपने पेट पर अल्लू अर्जुन का चेहरा बनाया है. उन्होंने अपने शरीर पर छेद भी करवाए और आभूषणों से अपने शरीर को सजाया, ताकि यह फिल्म के किरदार जैसा ही मजेदार और रियल लगे. कमेंट सेक्शन में मुकेश ने बताया कि जिस शख्स ने उन्हें चित्रित किया है, वह दासन नामक एक लोकल कलाकार है. उन्होंने बताया कि दासन 12 साल की उम्र से ही बाघ की वेशभूषा पहन रहे हैं और उन्होंने फिल्म से रिलेटेड और दूसरी कई प्रचार गतिविधियों में भाग लिया है.\n\nयह भी पढ़ें: मेरी अस्थियां गटर में बहा देना! AI इंजीनियर ने सुसाइड से पहले बनाया वीडियो फिर छोड़ी दुनिया?\n\nयूजर्स ने लिए मजे, बताया बेरोजगारी का आलम\n\nवीडियो के वायरल होने के बाद से लेकर अब तक वीडियो पर कई सारे कमेंट्स आ चुके हैं जिसके बाद फिल्म की लोकप्रियता को और ज्यादा बूस्ट मिला है. एक यूजर ने लिखा...बड़े बड़े फैन देखे लेकिन तुझ सा नहीं देखा. एक और यूजर ने लिखा....लोग एक ऐसे शख्स के लिए पागल हो रहे हैं जो इन्हें जानता तक नहीं है. तो वहीं एक और यूजर ने लिखा...लोग बेरोजगार इसी वजह से हैं कि वह इन जैसे कामों को प्राथमिकता देते हैं.\n\nयह भी पढ़ें: एक झपकी और बैंक को लगा दिया 1990 करोड़ का चूना, शख्स को नौकरी से निकाला और फिर....",
        "text_length": 2305,
        "publish_date": "2024-12-11",
        "url": "https://www.abplive.com/trending/pushpa-2-man-celebrated-film-success-by-getting-allu-arjun-face-painted-on-his-stomach-in-kerala-video-viral-2840249",
        "status": "success"
    },
    {
        "title": "संविधान पर सिरफिरे के एक पत्थर ने कैसे सुलगा महाराष्ट्र का परभणी, जानिए तनाव के 24 घंटे की पूरी कहानी",
        "content": "महाराष्ट्र के छत्रपति संभाजी नगर (औरंगाबाद) संभाग के परभणी जिले में दो दिनों से भारी तनाव व्याप्त है. परभणी में बाबा साहब आंबोडकर की प्रतिमा के सामने बनी संविधान की प्रतिकृति (Replica) एक सिरफिरे ने तोड़ दी. इसको लेकर मंगलवार को शुरू हुआ विरोध प्रदर्शनों का सिलसिला बुधवार को भी जारी रहा. भीड़ के हिंसक प्रदर्शन को नियंत्रित करने के लिए पुलिस को बल प्रयोग करना पड़ा. इस घटना और इसको लेकर लोंगों के उग्र विरोध के बारे में यहां जानिए-\n\nआखिर परभणी में पिछले 24 घंटे में हुआ क्या\n\nमहाराष्ट्र में परभणी स्टेशन के सामने बाबा साहब भीमराव आंबेडकर की मूर्ति है. मूर्ति के पास ही संविधान की प्रति उकेरी गई है. मंगलवार शाम पांच बजे किसी सिरफिरे ने संविधान को तोड़ दिया.\n\nइस घटना से इलाके में तनाव फैल गया. शाम करीब छह बजे अचानक प्रदर्शनकारी रेलवे स्टेशन की ओर चले गए.\n\nकुछ प्रदर्शनकारियों ने नंदीग्राम एक्सप्रेस ट्रेन के लोको-पायलट को नीचे खींच लिया और उसके साथ मारपीट की.\n\nप्रदर्शनकारियों ने 30 मिनट से अधिक समय तक रेलवे पटरियों को बंद रखा.\n\nइसके बाद लोगों ने घटना के विरोध में बुधवार को बंद बुलाया.\n\nइस घटना से लोग इस कदर आक्रोशित हो गए कि संविधान की प्रति तोड़ने वालो को फांसी देने तक की मांग कर दी.\n\nबवाल बढ़ने पर पुलिस ने शख्स को गिरफ्तार कर लिया. पुलिस ने बताया कि युवक सिरफिरा है.\n\nलोगों का गुस्सा इससे भी शांत नहीं हुआ. बुधवार सुबह बंद के दौरान हिंसा भड़क गई.\n\nपुलिस ने भीड़ को काबू में करने के लिए आंसू गैस के गोले छोड़े. लेकिन भीड़ बेकाबू हो गई.\n\nपरभणी में भीड़ ने जमकर बवाल किया. महिलाओं का झुंड कलेक्टर दफ्तर में घुस गया और वहां तोड़फोड़ की.\n\nवंचित बहुजन अघाड़ी के प्रमुख प्रकाश आंबेडकर ने लोगों से शांति बनाए रखने की अपील की है.\n\nपरभणी का सामाजिक समीकरण क्या है\n\nपरभणी महाराष्ट्र के मराठवाड़ा इलाके में पड़ता है. महाराष्ट्र के संवेदनशील जिलों में इसकी गिनती होती है, यह हिंदू-मुस्लिम सेंसटिव इलाका है. शिवसेना का मजबूत गढ़ है. संजय जाधव यहां से लोकसभा के सांसद हैं. महाराष्ट्र बनने से पहले परभणी हैदराबाद प्रेजिडेंसी का हिस्सा था.\n\nपुलिस ने हिंसा पर क्या बताया\n\nकार्यवाहक पुलिस अधीक्षक यशवंत काले ने बताया कि बुधवार दोपहर करीब एक बजे एक दुकान के बाहर पाइपों में आग लगा दी गई. भीड़ के हिंसक होने पर पुलिस ने आंसू गैस के गोले छोड़े और उन्हें तितर-बितर कर दिया. प्रदर्शनकारी पुलिस से मंगलवार की तोड़फोड़ की घटना के सूत्रधारों का पता लगाने की मांग कर रहे हैं. स्थानीय पुलिस अधिकारियों ने बताया कि जिले के वासमत इलाके में भी बंद का असर देखा गया. अधिकारी ने बताया कि प्रदर्शनकारियों ने संविधान की प्रतिकृति को नुकसान पहुंचाने के लिए जिम्मेदार व्यक्ति के खिलाफ सख्त कार्रवाई करने की मांग की, साथ ही उन्होंने सभी राष्ट्रीय नेताओं की मूर्तियों की सुरक्षा करने की भी मांग की. उन्होंने बताया कि फिलहाल इलाके में स्थिति शांत है.\n\n\n\n\n\nयह भी पढ़ें -\n\nमहाराष्‍ट्र : संविधान की रेप्लिका को डैमेज करने पर परभणी में बवाल, पुलिस ने छोड़े आंसू गैस के गोले",
        "text_length": 2636,
        "publish_date": null,
        "url": "https://ndtv.in/india/how-a-stone-thrown-by-a-lunatic-set-maharashtras-parbhani-on-fire-know-the-whole-story-7224283#publisher=newsstand",
        "status": "success"
    },
    {
        "title": "Pushpa 2 Box Office Collection Day 7: शाहरुख खान ने जो काम करने में लगाए 1 महीने वो अल्लू अर्जुन ने किया एक हफ्ते में, पुष्पा 2 पहुंची 1000 करोड़ के पार",
        "content": "Pushpa 2 Box Office Collection Day 7: साउथ सिनेमा की फिल्म पुष्पा 2: द रूल का जलवा दुनियाभर के बॉक्स ऑफिस पर बरकरार है. इस फिल्म में अल्लू अर्जुन का पुष्पाराज लुक और एक्शन दर्शकों को सिनेमाघरों की ओर खींच रहा है. यही वजह है कि पुष्पा 2 ने महज एक हफ्ते में भारतीय सिनेमा में इतिहास रच डाला है और कई बड़ी फिल्मों को पीछे छोड़ दिया है. पुष्पा 2 को सिनेमाघरों में रिलीज हुए सात दिन हो चुके हैं और सात दिन में ही अल्लू अर्जुन की यह फिल्म बॉक्स ऑफिस पर 1000 करोड़ रुपये के क्लब में पहुंच गई है.\n\nमीडिया रिपोर्ट्स की मानें तो पुष्पा 2 ने अपने सातवें दिन दुनियाभर में 50 करोड़ रुपये से ज्यादा की कमाई की है. जिसके बाद अल्लू अर्जुन की इस फिल्म का कुल आंकड़ा 1027 करोड़ रुपये हो गया है. हालांकि अभी यह पुष्पा 2 की अनुमानित आंकड़े हैं, जिनमें बदलाव हो सकता है. हैरान कर देने वाली बात यह है कि पुष्पा 2 ने शाहरुख खान की फिल्म जवान को भी धूल चटा डाली है. जवान ने एक महीने 1000 करोड़ रुपये से ज्यादा की कमाई की तो वह अल्लू अर्जुन की फिल्म ने एक हफ्ते में कर ली है.\n\nपुष्पा 2 ने अपनी रिलीज के पहले दिन से ही धूम मचाना शुरू कर दिया था. पुष्पा 2 का हिंदी, तेलुगु, तमिल, कन्नड़ और मलयालम वर्जन सभी अच्छा प्रदर्शन कर रहे हैं. पुष्पा 2 की हिंदी बेल्ट में भी जबरदस्त कमाई हो रही है, जो दर्शकों की फिल्म के प्रति दीवानगी को दिखाता है. फिल्म को लेकर दर्शकों और समीक्षकों से मिश्रित प्रतिक्रिया मिली है, लेकिन बॉक्स ऑफिस पर इसका प्रदर्शन शानदार बना हुआ है. आगे भी इस फिल्म के कलेक्शन में और बढ़ोतरी की उम्मीद जताई जा रही है, खासकर आगामी वीकेंड पर.",
        "text_length": 1423,
        "publish_date": null,
        "url": "https://ndtv.in/bollywood/pushpa-2-box-office-collection-day-7-allu-arjun-pushpa-2-crossed-rs-1000-crores-beat-shah-rukh-khan-jawan-7224316#publisher=newsstand",
        "status": "success"
    },
    {
        "title": "तोड़फोड़ और आगजनी...  महाराष्ट्र के परभणी में भड़की हिंसा, संविधान के अपमान का बताया जा रहा मामला",
        "content": "महाराष्ट्र के परभणी रेलवे स्टेशन के बाहर एक अज्ञात व्यक्ति ने बाबासाहेब डॉ. भीमराव आंबेडकर की प्रतिमा के पास रखी संविधान की प्रतिकृति को मंगलवार को क्षतिग्रस्त कर दिया, जिसके बाद आगजनी और पथराव हुआ. पुलिस ने यह जानकारी दी. पुलिस के एक वरिष्ठ अधिकारी ने बताया कि संविधान की प्रतिकृति को क्षतिग्रस्त किए जाने की खबर फैलने के बाद करीब 200 लोगों की भीड़ प्रतिमा के पास एकत्र हो गई और उन्होंने नारेबाजी शुरू कर दी. उन्होंने बताया कि इलाके में पत्थर फेंके गए और आगजनी भी की गई.\n\nअधिकारी ने बताया कि इस बीच शाम करीब छह बजे अचानक प्रदर्शनकारी रेलवे स्टेशन की ओर जाने लगे। अधिकारी के अनुसार, कुछ प्रदर्शनकारियों ने नंदीग्राम एक्सप्रेस ट्रेन के लोको-पायलट को नीचे खींच लिया और उसके साथ मारपीट की.\n\nउन्होंने बताया कि प्रदर्शनकारियों ने 30 मिनट से अधिक समय तक रेलवे पटरियों को अवरुद्ध रखा, हालांकि बाद में राजकीय रेलवे पुलिस (जीआरपी) और स्थानीय पुलिसकर्मियों ने उन्हें हटा दिया एवं अंततः ट्रेन शाम 6:52 बजे परभणी स्टेशन से रवाना हुई.\n\nअधिकारी ने बताया कि प्रदर्शनकारियों ने संविधान की प्रतिकृति को नुकसान पहुंचाने के लिए जिम्मेदार व्यक्ति के खिलाफ सख्त कार्रवाई करने की मांग की, साथ ही उन्होंने सभी राष्ट्रीय नेताओं की मूर्तियों की सुरक्षा करने की भी मांग की. उन्होंने बताया कि फिलहाल इलाके में स्थिति शांत है. संविधान निर्माता बी.आर. आंबेडकर के अनुयायियों ने बंद का आह्वान किया है.",
        "text_length": 1270,
        "publish_date": null,
        "url": "https://ndtv.in/india/maharashtra-violence-broke-out-in-parbhani-7222612#publisher=newsstand",
        "status": "success"
    },
    {
        "title": "Pushpa 2 Box Office Collection Day 6: छह दिन में कमाए 1000 करोड़, अल्लू अर्जुन ने बॉक्स ऑफिस सुखा दिया सबका दम",
        "content": "Pushpa 2 Box Office Collection Day 6: अल्लू अर्जुन की एक्शन थ्रिलर बॉक्स ऑफिस पर अपनी दौड़ में तेजी से आगे बढ़ रही है. शानदार ओपनिंग वीकेंड के बाद पुष्पा 2: द रूल वीक डे में भी धीमा पड़ने का कोई इशारा नहीं दे रही है. Sacnilk.com के लेटेस्ट बॉक्स ऑफिस अपडेट में कहा गया है कि पुष्पा 2 ने अपने पहले मंगलवार (10 दिसंबर) तक बॉक्स ऑफिस पर ₹ 645 करोड़ का आंकड़ा पार कर लिया है. वहीं अगर वर्ल्ड वाइड ग्रॉस कलेक्शन की बात करें तो इस फिल्म ने 922 करोड़ रुपये की कमाई कर ली है. पुष्पा-2 ने पांचवे दिन करीब 90 करोड़ की कलेक्शन और इसके साथ फिल्म 1000 करोड़ के आंकड़े के करीब पहुंच गई. अब आज की कलेक्शन के बाद ये फिल्म कल का सूरज 1000 करोड़ क्लब में एंट्री लेकर ही देखेगी.\n\nपुष्पा 2: द रूल ने कई रिकॉर्ड तोड़ दिए हैं जिसमें सिर्फ 2 दिनों में पुष्पा: द राइज के लाइफटाइम कलेक्शन को पार करना भी शामिल है. फिल्म ने सिर्फ हिंदी में ₹120 करोड़ से ज्यादा की कमाई की है जो पिछली किस्त के बाद हिंदी में ₹100 करोड़ का आंकड़ा पार करने वाली दूसरी अल्लू अर्जुन फिल्म बन गई है.\n\nपुष्पा 2: द रूल, पुष्पा: द राइज की कहानी को आगे बढ़ाती है. इसमें दिखाया गया है कि कैसे पुष्पा राज एक दिहाड़ी मज़दूर से बड़ा होकर अब लाल चंदन की तस्करी का धंधा चलाता है. रश्मिका उसकी पत्नी श्रीवल्ली का किरदार निभाती हैं जो उसके अलग हुए परिवार के खिलाफ उसके लिए खड़ी होती है. फहाद ने पुलिस अधिकारी भंवर सिंह शेखावत का रोल किया है जो पुष्पा: द राइज में अपने साथ हुए अपमान से अभी भी उबर नहीं पाया है. फिल्म पुष्पा 3: द रैम्पेज के लिए एक नई कहानी सेट करके खत्म होती है.",
        "text_length": 1416,
        "publish_date": null,
        "url": "https://ndtv.in/bollywood/pushpa-2-box-office-collection-allu-arjun-film-all-set-to-enter-1000-crore-club-in-six-days-7220965#publisher=newsstand",
        "status": "success"
    },
    {
        "title": "Gold Price Today: दुनिया भर में लगातार महंगा हो रहा सोना, जानें आज देश में 10 ग्राम सोने का रेट",
        "content": "Gold Silver Rate Today: सोने की कीमतों (Gold Price In India) में एक बार फिर से तेजी देखने को मिल रही है. आज यानी 11 दिसंबर को घरेलू और अंतरराष्ट्रीय दोनों ही बाजारों में सोना महंगा हुआ है. घरेलू बाजार में मल्‍टी कमोडिटी एक्सचेंज (MCX) पर सोने का फरवरी वायदा 300 रुपये की तेजी के साथ 78,800 के पार निकल गया. ये कीमतों 2 हफ्ते की ऊंचाई पर है. हालांकि इसके बाद इसमें मुनाफावसूली भी देखने को मिली.\n\nघरेलू सोना वायदा बीते तीन दिनों में करीब 2,200 रुपये प्रति 10 ग्राम तक बढ़ चुका है. घरेलू सोने को सहारा अंतरराष्ट्रीय बाजार में सोने की कीमतों में आई तेजी से मिल रहा है.कॉमेक्स पर सोना वायदा 2,740 डॉलर प्रति आउंस के पार निकल गया. बीते दो दिनों में कॉमेक्स पर सोने के भाव 60 डॉलर से भी ज्यादा चढ़ चुके हैं. नवंबर के महीने में घरेलू सोने ने करीब 2.7% का निगेटिव रिटर्न दिया है. जबकि इस साल अबतक सोने ने करीब 20% का रिटर्न दिया है.\n\nदिल्ली में आज सोने की कीमत (Gold Rate in Delhi Today)\n\nदिल्ली में आज 24 कैरेट सोने की कीमत 78,270 रुपये प्रति 10 ग्राम और दिल्ली में आज 22 कैरेट सोने की कीमत 71,748 रुपये प्रति 10 ग्राम है.\n\nसोने की कीमतों में तेजी की वजह\n\nरेट कटौती की उम्मीद: सोने की कीमतों को कई फैक्टर्स से सहारा मिल रहा है. बाजार की नजरें 17-18 दिसंबर के बीच होने वाली अमेरिकी फेडरल रिजर्व की बैठक पर है. जिसमें ज्यादातर एनालिस्ट ये अनुमान लगाकर चल रहे हैं कि ब्याज दर में 25 बेसिस प्वाइंट की कटौती हो सकती है. रेट कट की उम्मीद से सोने की कीमतों को जबरदस्त सपोर्ट मिल रहा है, हालांकि आज अमेरिका के रिटेल महंगाई के आंकड़े भी आएंगे, अगर आंकड़े अनुमान से ज्यादा आए तो सोने की कीमतों में हल्का सा करेक्शन भी देखने को मिल सकता है.\n\nचीन ने शुरू की सोने की खरीदारी: दूसरी ओर दुनिया भर के सेंट्रल बैंक सोने में जमकर खरीदारी कर रहे हैं. चीन के सेंट्रल बैंक पीपुल्स बैंक ऑफ चाइना (PBOC) ने नवंबर में एक बार फिर से सोने की सोने की खरीदारी शुरू कर दी है. जिसका पॉजिटिव असर सोने की कीमतों पर पड़ा है. चीन ने मई में लगातार 18 महीनों तक चली सोने की खरीदारी को रोक दिया था. अब 6 महीने के बाद चीन ने एक बार फिर से खरीदारी शुरू की है. ट्रंप की जीत के बाद चीन लगातार सोने की खरीदारी कर रहा है, ताकि वो अमेरिकी की सख्तियों से निपट सके और अपनी अर्थव्यवस्था को स्थिरता दे सके.\n\nजियोपॉलिटिकल तनाव: मिडिल ईस्ट में बढ़ता तनाव सोने की कीमतों के लिए अच्छा है. सीरिया पर इजरायल के हमले से यहां अनिश्चितता बढ़ी है, साथ ही साथ साउथ कोरिया में राजनीतिक उथल-पुथल से भी सोने की कीमतों को सपोर्ट मिल रहा है. जब भी जियोपॉलिटिकल संकट बढ़ता है तो सोने को एक सुरक्षित निवेश के तौर पर इस्तेमाल किया जाता है. गोल्डमैन सैक्स का अनुमान है कि साल 2025 के अंत तक अमेरिका में सोना 3,000 डॉलर प्रति आउंस पहुंच जाएगा.",
        "text_length": 2466,
        "publish_date": null,
        "url": "https://ndtv.in/utility-news/gold-price-in-india-on-december-11-gold-rate-today-rise-today-amid-geopolitical-tensions-expectations-of-fed-rate-cut-check-10-gm-gold-rate-in-delhi-s-7222891#publisher=newsstand",
        "status": "success"
    },
    {
        "title": "नीतीश कुमार पर कमेंट करने पर भड़कीं लवली आनंद, बोलीं - सठिया गए हैं लालू",
        "content": "राजद अध्यक्ष लालू यादव के मुख्यमंत्री नीतीश कुमार की प्रस्तावित 'महिला संवाद यात्रा' को लेकर दिए गए 'आंख सेंकने' वाले बयान पर शुरू हुई बयानबाजी थमने का नाम नहीं ले रही है. इसी कड़ी में बुधवार को सांसद लवली आनंद ने राजद नेता लालू यादव को निशाने पर लेते हुए कहा कि लालू यादव बुढापे में 'सठिया' गए हैं. उन्होंने कहा कि उनका यह बयान महिलाओं का अपमान है. पत्रकारों से चर्चा के दौरान लवली आनंद ने कहा, \"लालू यादव बहुत गलत बात बोल रहे हैं. मुझे तो लग रहा है कि लालू यादव बुढ़ापा में सठिया गए हैं. उनका बयान महिलाओं का अपमान है. इस तरह की बात नहीं बोलनी चाहिए. लालू यादव मुख्यमंत्री के पद रहे और महिला जाति और मुख्यमंत्री के लिए इस तरह बोलना शोभा नहीं देता है. उनको अपने शब्दों को वापस लेना चाहिए.\"\n\nज्ञात हो कि एक दिन पहले मंगलवार को राजद के प्रमुख और पूर्व केंद्रीय मंत्री लालू यादव इंडी गठबन्धन में नेतृत्व के सवाल पर पश्चिम बंगाल की मुख्यमंत्री ममता बनर्जी को भी समर्थन दिया था. पत्रकारों ने जब लालू यादव से पश्चिम बंगाल की मुख्यमंत्री ममता बनर्जी के एक बयान के संबंध में पूछा तो उन्होंने कहा, \" इंडिया ब्लॉक का नेतृत्व ममता बनर्जी को दे देना चाहिए. हम सहमत हैं.\"\n\nकांग्रेस की आपत्ति से जुड़े प्रश्न पर लालू ने कहा था, \"कांग्रेस के आपत्ति जताने से कुछ नहीं होगा. ममता बनर्जी को नेतृत्व दे देना चाहिए.\" तिरहुत स्नातक चुनाव में जदयू उम्मीदवार की हार पर लवली आनंद ने कहा कि ये देखना पड़ेगा ऐसा कैसे हुआ. बहुत सारी बातें है उसपर मिल बैठकर समीक्षा करनी चाहिए. यह देखना होगा कि कहां चूक हुई है. उन्होंने जोर देकर कहा कि बिहार में हुए चार विधानसभा सीटों पर हुए उपचुनाव में सभी सीटें एनडीए ने जीती हैं.\n\nइधर, इंडिया ब्लॉक में नेतृत्व परिवर्तन को लेकर पूछे गए सवाल पर उन्होंने कोई भी जवाब नहीं दिया. उन्होंने कहा कि यह उनका मामला है. हालांकि उन्होंने यह जरूर कहा कि एनडीए एकजुट है और देश में भी काम हो रहा है, राज्य में भी काम हो रहा है. इंडी गठबन्धन का कुछ होने वाला नहीं है.",
        "text_length": 1761,
        "publish_date": null,
        "url": "https://ndtv.in/india/lovely-anand-attacks-lalu-yadav-over-remarks-on-nitish-kumar-7222835#publisher=newsstand",
        "status": "success"
    },
    {
        "title": "PM मोदी ने आयुष्मान वय वंदना कार्ड का लाभ उठाने का किया आग्रह, इस तरह पाएं 5 लाख रुपये का मुफ्त हेल्थ कवरेज",
        "content": "प्रधानमंत्री नरेन्द्र मोदी (PM Modi) ने मंगलवार को आयुष्मान वय वंदना कार्ड (Ayushman Vaya Vandana Card) के लिए वरिष्ठ नागरिकों के उत्साह को काफी संतोषजनक करार दिया और अधिक से अधिक लोगों से इस सुविधा का लाभ उठाने का आग्रह किया. उनकी टिप्पणी मीडिया की एक खबर पर आई, जिसमें कहा गया है कि इस साल 29 अक्टूबर को प्रधानमंत्री द्वारा शुरू किए जाने के बाद से आयुष्मान वय वंदना कार्ड के लिए नामांकन 25 लाख तक पहुंच गया है.\n\nआयुष्मान वय वंदना कार्ड के शुरू होने के बाद से 40 करोड़ रुपये से अधिक के उपचार का लाभ उठाया गया है, जिससे दो महीने से भी कम समय में आयुष्मान भारत स्वास्थ्य बीमा योजना के तहत 70 वर्ष और उससे अधिक आयु के 22,000 से अधिक वरिष्ठ नागरिकों को लाभ हुआ है.\n\nआयुष्मान वय वंदना कार्ड के लिए हमारे वरिष्ठ नागरिकों ने जो उत्साह दिखाया है, वो बहुत संतोषप्रद है। उनके बेहतर स्वास्थ्य और सुदीर्घ जीवन के लिए हम कोई कोर-कसर नहीं छोड़ने वाले हैं। मेरा आग्रह है कि ज्यादा से ज्यादा सीनियर सिटीजन इस सुविधा का लाभ लें।https://t.co/6xVPxTnl4r — Narendra Modi (@narendramodi) December 10, 2024\n\nमोदी ने ‘एक्स' पर एक पोस्ट में कहा, ‘‘आयुष्मान वय वंदना कार्ड के लिए हमारे वरिष्ठ नागरिकों ने जो उत्साह दिखाया है, वो बहुत संतोषप्रद है. उनके बेहतर स्वास्थ्य और सुदीर्घ जीवन के लिए हम कोई कोर-कसर नहीं छोड़ने वाले हैं.'उन्होंने कहा, ‘‘मेरा आग्रह है कि ज्यादा से ज्यादा वरिष्ठ नागरिक इस सुविधा का लाभ लें.''\n\nबता दें कि देश में 70 साल से अधिक उम्र के सभी वरिष्ठ नागरिकों को मुफ्त इलाज मिलेगा. सरकार ने 'आयुष्मान वया वंदना कार्ड' योजना शुरू की है, जिसके तहत सभी वरिष्ठ नागरिकों को सालाना 5 लाख रुपये तक का मुफ्त इलाज मिलेगा.\n\nक्या है आयुष्मान वया वंदना कार्ड?\n\nयह कार्ड सभी वरिष्ठ नागरिकों के लिए है, चाहे वे गरीब हों, मध्यम वर्ग के हों या अमीर. यह योजना आयुष्मान भारत प्रधानमंत्री जन आरोग्य योजना (AB PM-JAY) का ही एक हिस्सा है.\n\nकैसे मिलेगा कार्ड?\n\nऑनलाइन आवेदन: आपको PM-JAY की वेबसाइट पर जाकर आवेदन करना होगा.\n\nई-केवाईसी: अगर आपके पास पहले से आयुष्मान कार्ड है, तो आपको ई-केवाईसी प्रक्रिया पूरी करनी होगी.\n\nक्या हैं इसके फायदे?\n\nआपको सालाना 5 लाख रुपये तक का मुफ्त इलाज मिलेगा.\n\nआपको इलाज के लिए ज्यादा पैसे खर्च नहीं करने पड़ेंगे.\n\nआपको अच्छे अस्पतालों में इलाज के साथ बेहतर स्वास्थ्य सुविधाएं मिल सकेगा.\n\nयह योजना वरिष्ठ नागरिकों के लिए एक बड़ी राहत है. इससे उन्हें बेहतर स्वास्थ्य सुविधाएं मिलेंगी और उन्हें आर्थिक बोझ से भी मुक्ति मिलेगी. हालांकि, फिलहाल, यह योजना दिल्ली और पश्चिम बंगाल में लागू नहीं है.\n\n",
        "text_length": 2298,
        "publish_date": null,
        "url": "https://ndtv.in/utility-news/pm-narendra-modi-urges-more-senior-citizens-to-take-advantage-of-ayushman-vaya-vandana-card-get-free-health-coverage-benefits-of-rs-5-lakh-know-how-to-7221981#publisher=newsstand",
        "status": "success"
    }
]